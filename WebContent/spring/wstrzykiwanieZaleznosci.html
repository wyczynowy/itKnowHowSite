<h1>Wstrzykiwanie zaleznosci</h1>
<div class="contentDiv">
	
	<p>Do automatycznego wstrzykiwania zależności w Springu używamy adnotacji <code>@Autowired</code>. Wstrzykiwanie zależności polega na tym, 
	że ‘mówimy’ Springowi o tym, jakich zależności nasz bean (to ważne, ponieważ wstrzykiwania zależności możemy dokonywać 
	tylko i wyłącznie w komponentach, którymi zarządza Spring) potrzebuje, a Spring sam zadba, aby te zależności rozwiązać 
	(tzw. dependency resolution — po prostu wstawienie odpowiedniego innego beana (to także bardzo ważne — 
	wstrzykiwane mogą być tylko zależności zarządzane przez Springa) w to pole klasy). 
	Mechanizm ten jest bardzo elastyczny (możemy np. za każdym razem wstawiać nowy obiekt danego typu albo wszędzie 
	używać jednej instancji tego samego obiektu — to jest domyślne zachowanie</p>
	
	<p>Adnotując pole klasy przy użyciu adnotacji <code>@Autowired</code> mówimy aby w to pole Spring wstrzyknął jakąś zależność.
		Nie określając dodatkowych parametrów wiązania Spring szuka w kontenerze zależności danego typu. Jest to wiązanie po typie zależności.
		np: </p>
	
	<div class="codeDiv">
@Autowired
private MessageProvider messageProvider;	
	</div>
	
	<p>W powyższym przykładzie Spring szuka w kontenerze zależności typu <code>MessageProvider</code> i wstrzykuje ją w to pole.
		<code>MessageProvider</code> nie musi być klasą, może to być interfejs. W takim przypadku spring będzie szukał w swoim
		kontenerze klasy implementującej interfejs <code>MessageProvider</code> i jak taką klasę znajdzie to dopiero wstrzyknie
		ją do tego pola.</p>
		
	<h2>Adnotacja <code>@Qualifier</code></h2>
	
	<p>Adnotacja <code>@Qualifier</code> umieszczona nad polem, którego referencja ma zostać wstrzyknięta oznacza, że kontener
		będzie szukał komponentu o konkretnej nazwie, np:</p>
		
	<div class="codeDiv">
@Autowired
@Qualifier("messageProvider")
private MessageProvider messageProvider;
	</div>
	
	<p>W powyższym przykładzie Spring w kontenerze poszukuje komponentu o nazwie <span class="important">messageProvider</span> i
		po znalezieniu go dopiero wstrzykuje jego referencję do tego pola.</p>
	
	<p>Defaultowo nazwa komponentu to jest nazwa jego klasy zaczynająca się od małej litery, czyli dla komponentu klasy
		<code>MessageProvider</code> jego nazwą defaultową będzie <span class="important">messageProvider</span> np:</p>
	
	<div class="codeDiv">
@Component
class MessageProvider {
...
}
	</div>
	
	<p>Można zmienić defaultową nazwę komponentu wpisując przy adnotacji określającej dany stereotyp jego nazwę, np:</p>
	
	<div class="codeDiv">
@Component("nowaNazwaKomponentu")
class MessageProvider {
...
}
	</div>
	
</div>